---
date: 2018-07-25
category: blog
tags: Zdeněk-Hřib Praha
layout: post
title: Pirátský kandidát na primátora Prahy Hřib navštíví progresivní světové metropole. Chce se inspirovat úspěšnými projekty
author: Štěpán Štrébl 
# authorId: astepan.strebl  uid nekoho z _people (nepoviné)
image: posts/Zdenek_Hrib-zahajeni_kampane.jpg
---

Piráti chtějí být o krok napřed, rozhodli se proto začít sbírat zkušenosti s vedením města a projektů v zahraničí. Svého kandidáta na primátora Prahy tak posílají na cestu po zahraničních metropolích. Inspiraci má lídr Pirátů Zdeněk Hřib hledat v Kodani, Barceloně, Reykjavíku a Los Angeles, kde se setká především s lidmi z radnic. Zahraniční zkušenosti mají Pirátům pomoci, pokud letos uspějí a dostanou se do vedení města. Po svém návratu navštíví Hřib také česká města, kde již veřejná správa velmi dobře funguje.

> “Piráti mají ambici účastnit se vedení města, nechceme být věčně v opozici. Když uspějeme, potřebujeme být na tu roli dobře připraveni. A jak jinak se připravit, než nabýt relevantní zkušenosti z míst, kde to funguje” vysvětluje šéf pirátských zastupitelů v Praze Adam Zábranský, proč se Piráti rozhodli část svých peněz na kampaň použít právě na tento účel.

> Pirátský kandidát na primátora Prahy Zdeněk Hřib si příliš neodpočine. Mezi cestami ho samozřejmě čeká tradiční kontaktní kampaň. „S občany Prahy se samozřejmě budu setkávat mezi výjezdy. Ale v Praze žiju, a aby člověk mohl být primátor, ten světový rozhled a praktické zkušenosti potřebuje. Třeba Barcelona je známá jako opravdu chytré město, ať už například díky městské wifi nebo monitoringu parkovacích míst i stavu znečištění vzduchu, takže tam se chci inspirovat pro nezbytnou digitalizaci Prahy,” komentuje své zahraniční výjezdy Zdeněk Hřib.

Na první cestu odjíždí Hřib již zítra, a to do Kodaně. Se zástupci radnice tu chce řešit místní systém dopravy vyznačující se přátelským postojem k cyklistům, vstřícnost vůči občanům a efektivní komunikaci s nimi a řadu iniciativ pro udržitelný rozvoj města - zeleň ve městě, recyklace odpadu, fontány s pitnou vodou v ulicích apod. Program má už i v dalších městech, mezi která přidal i pirátskou baštu Reykjavík nebo progresivní Los Angeles, kde se chce připojit k iniciativě Milion Tree Initiative, v rámci které se LA zavázalo vysázet milion stromů. Piráti totiž plánují pomocí výsadby stromů zmírnit pro Prahu typická letní vedra.

Průběh cest bude k dispozici veřejnosti a bude možné jej sledovat na těchto kanálech:

[https://www.facebook.com/CeskaPiratskaStranaPraha/](https://www.facebook.com/CeskaPiratskaStranaPraha/)

[https://twitter.com/ZdenekHrib](https://twitter.com/ZdenekHrib)

[https://www.instagram.com/hrib.prazsky/](https://www.instagram.com/hrib.prazsky/)


- - -
