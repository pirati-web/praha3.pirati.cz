---
date: 2019-05-15
category: blog
layout: post
title: Pirátská analýza odhalila předražené zakázky na GDPR
author: Štěpán Štrébl
image: posts/stepan.jpg
---

Praha, 15. května 2019 – **S příchodem GDPR všechna města zřídila funkci pověřence pro ochranu osobních údajů. Piráti zpracovali analýzu, která porovnává, jak se s novou povinností vyrovnaly různé pražské městské části. Zatímco Praha 3 za analýzy k GDPR zaplatila přes tři a půl milionu korun a nepravomocně dostala i pokutu od Úřadu pro ochranu hospodářské soutěže, Praha 4 zaplatila jen něco přes dvě stě tisíc.**

Minulé vedení Prahy 3 také platilo skoro 270 tisíc měsíčně za služby, za které srovnatelně velká Praha 11 platí 11 tisíc měsíčně. Analýzu představil její autor a pirátský místostarosta Prahy 3 Štěpán Štrébl během mimořádného zastupitelstva MČ, které svolala opozice kvůli odvolání tajemníka úřadu. Právě tajemník tisky se zakázkami předložil Radě a Piráti jej za řešení problematiky GDPR kritizovali. Praha 3 totiž z analýzy vychází ve všech ohledech nejhůře. Na základě pirátské analýzy nové vedení Prahy 3 náklady výrazně snížilo.

*„Nad tím, jak se u nás dříve hospodařilo, zůstává rozum stát. Udělat si srovnání nikoho nenapadlo, manažerské řízení chybělo. Co stálo Prahu 3 každý měsíc víc jak čtvrt milionu, vyšlo jinde na jedenáct tisíc. Zakázku na vstupní analýzu pak Praha 3 účelově rozdělila na dvě a zaplatila tři miliony neznámé rok staré firmě, za což již městské části ÚOHS nepravomocně uložil pokutu. Jinde dělaly analýzy renomované společnosti za méně než polovinu. Když už takto utrácet, bylo by výhodnější najmout dva právníky na plný úvazek. V tuto chvíli zvažujeme další právní kroky, včetně trestního oznámení pro porušení péče řádného hospodáře,”* dodává Štrébl.

**Kontakt:**  
Štěpán Štrébl, MPhil (místostarosta pro školství, informatiku a strategické plánování)  
stepan.strebl@pirati.cz  
+420776764422  

![Analýza GDPR 1](assets/img/posts/2019-5-15_GDPR_analýza_Piráti_ŠŠ-1.jpg)
![Analýza GDPR 2](assets/img/posts/2019-5-15_GDPR_analýza_Piráti_ŠŠ-2.jpg)
![Analýza GDPR 3](assets/img/posts/2019-5-15_GDPR_analýza_Piráti_ŠŠ-3.jpg)
![Analýza GDPR 4](assets/img/posts/2019-5-15_GDPR_analýza_Piráti_ŠŠ-4.jpg)
![Analýza GDPR 5](assets/img/posts/2019-5-15_GDPR_analýza_Piráti_ŠŠ-5.jpg)
![Analýza GDPR 6](assets/img/posts/2019-5-15_GDPR_analýza_Piráti_ŠŠ-6.jpg)


- - -
