---
date: 2022-06-08
category: blog
layout: post
title: Seznamte se - Nikol Marhounová, jednička naší kandidátky
author: Michal Gill
image: 1nikol.jpg
---

Nikol je sociální pracovnice, psychoterapeutka, předsedkyně Komise pro sociální politiku Rady Městské části Praha 3 a předsedkyně Pirátů na Trojce.

Jaká chce být starostka?

*„Kromě práce na plnění programu chci, aby lidé z Trojky věděli, že je jim nasloucháno, že znám jejich starosti, že mě zajímají jejich potřeby a přání. Chtěla bych spolu s lidmi z Prahy 3 budovat takové město, ve kterém se bude dobře žít a nikdo se nebude cítit opomíjený,“* uvádí Nikol. 

A jaká je její vize pro Prahu 3?

*“Chci, aby byla Praha 3 městem pro život. Městem bezpečným, kde se dobře cítí lidé každého věku i lidé s různými handicapy.  Chci Prahu 3 prorodinnou, s ulicemi, které se dají přejet s kočárkem, a s dostatkem míst k odpočinku i dětských hřišť.
Náš program je obsáhlý a je v něm celá řada bodů, které považuji za stěžejní, např. v oblastech životního prostředí, školství, odpovědného hospodaření či transparentnosti. Co se však týká přímo mé oblasti, budu pracovat na tom, aby byla Trojka:*
- *pro všechny. Zaměřím se na zlepšování kvality veřejných prostranství, odstraňování bariér a bezpečnost na ulicích. Chci, aby byla Trojka age-friendly městem, kde se žije dobře od narození do posledních dní.*
- *sociální a solidární. Budu pokračovat v nastaveném trendu rozvoje sociálních služeb a komunit. Jako důležité vnímám rozvíjet především služby poskytované přímo v domácnostech (pečovatelská služby, asistenční služby), podporu lidí, kteří pečují o své blízké a podporu komunitních center, která poskytují zázemí rodinám, nabízejí jim volnočasové aktivity a v případě potřeby i odbornou pomoc. Máme štěstí, že lidé z Trojky jsou dobří sousedé a jsou solidární, protože právě to jsou pilíře, na kterých můžeme dále stavět,“* sdílí kandidátka na starostku Nikol.

Nikol žije s dcerou a synem na Žižkově. *„Když jsem se stala mámou, moje chuť spoluvytvářet prostředí, ve kterém děti vyrůstají, ještě zesílila. Zkusila jsem si na vlastní kůži, jaké to je, pohybovat se po Žižkově s kočárkem, hledat kousek trávy, kde by si děti mohly pohrát, nebo pátrat po lavičce, kde bych si mohla na chvíli sednout, když už s těhotenským břichem nemůžu do kopce. Pro mě to zatím bylo vždy jen přechodné období. Bohužel jsou tady i skupiny lidí, kteří se kvůli bariérám v prostoru stávají vězni ve vlastních bytech. Protože mi není vlastní sedět se založenýma rukama, rozhodla jsem se svou vizi přívětivého města nabídnout sousedům. Pokud ji budou sdílet, mohu ji jako starostka naplnit,“* dodává pirátská jednička na Trojce. 

Více o Nikol se dozvíte na [její stránce](https://praha3.pirati.cz/lide/nikol-marhounova/),

nebo ji můžete sledovat na [Instagramu Trojka s Nikol](https://www.instagram.com/trojka_s_nikol/).

Všechny naše kandidáty do komunálních voleb pak naleznete [zde](https://praha3.pirati.cz/volby2022/).


