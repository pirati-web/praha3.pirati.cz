---
date: 2024-03-26
category: blog
layout: post
title: Více než milion korun z veřejných peněz za sportovní limuzínu pro Petra Venhodu (ANO)
author: Michal Polák
image: venhoda2.png
---

Jak upozornil článek na Seznam Zprávy, ředitel městské akciovky Prahy 3 si pořídil velmi nadstandardní služební vůz. Bez vědomí správní rady i vedení radnice. 

Venhoda bydlí a pracuje na Praze 3, řídí správu bytových i nebytových prostor opět na Praze 3. Všude se dostane za 15 minut tramvají. Přesto se rozhodl pro nákup nového vozu. Akciovka Správa zbytkového majetku přitom v poslední výroční zprávě po výrazném zmenšení svého portfolia avizovala šetření. Případné posílení vozového parku mělo být směřováno na nákup dodávky pro techniky firmy. Nakonec je z toho Volkswagen Arteon pro potřeby ředitele se základním platem 865 tisíc ročně.  

Papalášské manýry nepodporujeme.

Městská akciovka vůz splácí částkou 28 629 Kč měsíčně a nyní se hledá způsob, jakým by se ředitel Venhoda na splácení osobně spolupodílel. Jsme zvědaví, jak se k problému postaví a jak neposvěcený nákup celkem zbytečného a hodně drahého auta vysvětlí.

Pro srovnání: starosta, radní, ani nikdo další z volených představitelů Prahy 3 vlastním služebním vozem nedisponuje.

Původní článek na [Seznam.cz](https://www.seznamzpravy.cz/clanek/domaci-politika-politik-ano-si-koupil-luxusni-vuz-na-mestskou-firmu-praha-chce-penize-zpet-248260)


