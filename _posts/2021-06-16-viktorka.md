---
date: 2021-06-16
category: blog
layout: post
title: FK Viktoria Žižkov má licenci a fanouškům může spadnout kámen ze srdce 
author: František Doseděl
image: posts/dosedelvitkov.jpg
---

Viktorka Žižkov od Fotbalové asociace získala profesionální licenci na novou sezónu! Ačkoliv to bylo v posledních měsících nahnuté a už to vypadalo, že licence pro tuto sezónu nebude, nakonec se fotbal na Žižkově letos hrát bude! 

Jako vedení městské části a majitel stadionu jsme si vědomi toho, že je stadion ve špatném stavu, ale vzhledem k vývoji situace si můžeme dovolit alespoň trochu optimismu. Jsem rád, že FAČR dal Viktorce šanci na přežití. Bylo to teď hodně o licenční komisi, která v současné situaci vycítila, že je klub po odchodu developera Martina Loudy v dobrých rukou.  Věřím, že se nyní s novými majiteli dohodneme na dlouhodobém pronájmu a konečně se pustíme do tolik potřebných oprav, na které už máme připravené peníze. Otázkou zůstává, zda spolumajitel okolních pozemků a bývalý vlastník klubu v jedné osobě, bude rekonstrukci bránit.  


