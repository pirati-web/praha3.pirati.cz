---
date: 2022-11-08
category: blog
layout: post
title: Povolební vyjednávání se zadrhla
author: Jan Bartko
image: 4zastupitele.jpg
---

Již dnes bude pokračovat ustavující zastupitelstvo Prahy 3. Jelikož nemáme informaci o tom, že by v této chvíli existovala nová koalice, cítíme povinnost informovat vás, občany, o průběhu povolebního vyjednávání z pohledu Pirátů.

Piráti plně respektují, jakého výsledku TOPSTAN ve volbách dosáhl. To by se mělo odrazit v tom, že by měl být Michal Vronský starostou a TOPSTAN by měl mít silné zastoupení v Radě městské části.

S Prahou 3 Sobě a Zelenými nás nicméně pojí fakt, že si nedovedeme představit účast v koalici, kde by zasedla i ODS. Naopak nám přijde správné vytvořit koalici s TOPSTAN - měla by dostatečných 19 hlasů a reprezentuje nejširší pohled na místní politiku. Setkávají se zde názory liberální i konzervativní, levicové i pravicové, zkušenost i odvaha zkoušet nové věci. Ve vyjednávání máme podobné požadavky, říkáme podobné věci, ale jsme pořád tři odlišné subjekty, které mají často odlišné názory.

V tomto duchu jsme až do minulého týdne vedli s TOPSTAN dlouhá a pravidelná jednání o možné budoucí koalici. Až na pár drobností jsme došli i rámcové programové shody. 
Bohužel jsme se ale TOPSTAN rozhodl vyjednávání o takové koalici zastavit. 

Proto jsme se po zralé úvaze rozhodli předložit TOPSTAN za Piráty samostatně novou nabídku, která do velké míry reflektuje důvod pro konec jednání. Je fér s jejími obrysy seznámit i občany Prahy 3. Rozložení sil by bylo 5(+1) - 2 - 1 - 1:

- TOPSTAN: pozice starosty, celkem 5 pozic v Radě (4 uvolnění, 1 neuvolněný), navíc jedna pozice uvolněného předsedy výboru
- Piráti: dva uvolněné posty v Radě
- Zelení a Praha 3 Sobě: Každý po jednom uvolněném postu v Radě

Bohužel do dnešního dne nemáme od TOPSTAN na tuto nabídku reakci. Věříme, že jde o férové rozložení sil, při kterém má TOPSTAN většinu v Radě, funkci starosty a možnost udělat pro Prahu 3 mnoho dobrého.

Věříme, že vítěz voleb bere svou pozici vážně, v co nejkratší době nejistotu ukončí, přijme zodpovědnost a oznámí, s kým chce na Trojce další čtyři roky vládnout.


- - -
