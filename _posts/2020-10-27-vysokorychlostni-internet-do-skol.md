---
date: 2020-10-27
category: blog
layout: post
title: Praha 3 zavádí vysokorychlostní internet do všech svých škol
author: Michal Gill
image: posts/keyboard.jpg
---

Ve všech mateřských a základních školách Prahy 3 dojde k výraznému zrychlení internetu až na 1 Gb/s. Rada městské části vydala souhlas společnosti CETIN, aby ve školách modernizovala stávající metalickou infrastrukturu na optickou. K modernizaci dojde postupně v horizontu několika let. Kde je projekt v pokročilejší fázi, tam by optické kabely mohly být umístěny už během roku příštího.

Vysokorychlostní internet školy využijí při různých příležitostech, třeba k výuce angličtiny s americkými učiteli, kterou městská část nyní pilotuje v jedné ze svých škol, kde už rychlý internet je. Každý žák totiž komunikuje se zahraničním učitelem na laptopu pomocí videokonference, přičemž záleží na vysoké kvalitě videa i zvuku.

*“Je to paradox, že vysokorychlostní internet není samozřejmostí ani v Praze, přitom je pro moderní vzdělávání již nezbytný,”* říká místostarosta pro školství Štěpán Štrébl, který vyjednávání se společností CETIN za městskou část vedl. Městská část za modernizaci nic neplatí, není ani povinna odebírat žádné služby.

[Odkaz na text usnesení](https://www.praha3.cz/getFile/case:show/id:914281)


