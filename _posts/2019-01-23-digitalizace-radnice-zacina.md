---
date: 2019-01-24
category: blog
layout: post
title: Digitalizace radnice začíná!
author: Štěpán Štrébl
image: posts/stepan.jpg
---

Víte, že žižkovská radnice utratí ročně 2,4 milionu za tiskárny a 600 tisíc za papír? Není to nic předraženého, jen velký objem. Chci každopádně tahle čísla snížit. 

Tak třeba dnes jsme ušetřili desítky tisíc korun ročně tím, že usnesení, co jdou od politiků přes úředníky do rady nebo zastupitelstva se už nebudou tisknout, parafovat a nosit z budovy do budovy. Půjdou už jen elektronicky. Je to malý krůček pro člověka a ještě menší pro lidstvo, ale jak se říká, lepší než drátem do oka. Hodně zjednodušeně řečeno čím méně papíru a tiskáren na úřadě, tím více digitalizace. Dalším krokem je, aby si zastupitelé zvykli na materiály v elektronické podobě nebo je alespoň tištěné sdíleli mezi sebou.


