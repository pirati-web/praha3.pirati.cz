---
date: 2023-11-15
category: blog
layout: post
title: Sólo rodičovství aneb když na to člověk zůstane sám
author: Michal Gill
image: pavlova.jpg
---

V úterý 14. listopadu pořádal náš Odbor sociálních věcí konferenci “Sólorodičovství 2023”. Zahájení se spolu s Nikol Marhounová - místostarostka Prahy 3, chopila také první dáma paní Eva Pavlová, která nad konferencí převzala záštitu. A tímto jí za to moc děkujeme. Cílem konference bylo sesbírat a předat příklady dobré praxe v podpoře rodičů, kteří na péči zůstali sami.

„Jsem také máma, a proto dobře vím, jak náročná může péče o dítě být, a to jak fyzicky, tak hlavně psychicky a finančně. Denně vnímám náročnost, kterou dítě do života přináší. A to na své děti nejsem sama. Vždy, když mi docházejí síly, vzpomenu si na to, že jsou lidé, kteří na to sami jsou. Mé velké poděkování tak patří zejména lidem přímo „na zemi“, kteří jsou v každodenním kontaktu s rodiči v nelehkých situacích,“ říká Marhounová.

Hlubokou úctu si zaslouží jak neziskový sektor, který se této problematice věnuje, tak i příslušné orgány samosprávy a státní správy. Musíme budovat společnost, ve které lidé v komplikovaných situacích najdou zastání a oporu.

Na závěr nám dovolte výčet některých z organizací, které nejen sólorodičům pomáhají, a zároveň se konference zúčastnily:
Aperio - Společnost pro zdravé rodičovství
Nová Trojka
Klub K2
Unie center pro rodinu a komunitu
Centrum sociálních služeb Praha
Ulita života, z. s.
FANDI MÁMÁM
Sdružení pěstounských rodin z.s.
POINT Milovice
Alfa Human Service
ŽÍT SPOLU - Rodinné centrum U Motýlků
Rodinné a komunitní centrum Paleček o.s.
Mámy v kaši, Nadační fond
DDM Ulita
KRC Barrandov, z.s.


