---
title: Životní prostředí
uid: zivotni-prostredi
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41532
garant: jakub.pirat
perex: Zdravé životní prostředí je základem pro to, aby se Pražanům dobře žilo. Budeme bojovat proti přehřívání města, znečisťování ovzduší a rušivým vlivům, které člověka nenechají v klidu spát. Politiku životního prostředí stavíme na přirozené motivaci, respektu a účasti veřejnosti.
order: 2
---

**Ulice, náměstí a parky jsou součástí našeho domova. Vnímáme je jako místa setkávání a příjemného a zdravého trávení času. Proto jejich rozvoji a údržbě věnujeme pozornost, jakou si zaslouží. Zeleň město zkrášluje a pomáhá mu, upravuje teplotu, prašnost a vlhkost. Aby nám mohla dobře sloužit, potřebuje přiměřenou péči.**

## Město pro lidi

<dl class="c-program-key-point-list">
    <dt>Přívětivé ulice.</dt>
    <dd>Ulice jsou pro nás víc než jen silnice a chodníky. Při návrzích úprav budeme vyžadovat spolupráci architektů, odborníků na dopravu, zeleň a dalších.</dd>
    <dt>Participace a architektonické soutěže.</dt>
    <dd>Do přípravy úprav veřejných prostranství zapojíme veřejnost. Pro významná prostranství formulujeme za účasti veřejnosti zadání architektonických soutěží. Všechny záměry budeme přehledně zveřejňovat a diskutovat s odbornou i laickou veřejností ve všech fázích přípravy.</dd>
    <dt>Městská nábřeží.</dt>
    <dd>Zejména v centru města využijeme potenciál nábřeží našich krásných řek a přivedeme k nim městský život. Na levém břehu Labe zřídíme promenádu od soutoku kolem zdymadla a telefonní ústředny a dále podél Závodu míru.</dd>
    <dt>Akce na podporu sousedské pospolitosti.</dt>
    <dd>Veřejný prostor chápeme jako platformu pro sbližování občanů. Podpoříme akce, které tomu napomáhají a zasadíme se o to, aby se Pardubice účastnily např. celorepublikových sousedských slavností <a href="https://zazitmestojinak.cz/" target="_blank">Zažít město jinak</a>. Obnovíme tradici Města na Míru.</dd>
</dl>

## Obnova a údržba zeleně

<dl class="c-program-key-point-list">
    <dt>Zeleň do každé ulice.</dt>
    <dd>V ulicích zajistíme prostor pro stromy, keře či květinové výsadby, a to jednak v rámci rekonstrukcí, jednak koordinací ukládání podzemních inženýrských sítí. Při rekonstrukcích vždy zvážíme zachování stávající zeleně.</dd>
    <dt>Plánování údržby a obnovy městské zeleně.</dt>
    <dd>Budeme systematicky pečovat o městskou zeleň. Připravíme komplexní plány údržby i včasné a citlivé obnovy, především pro významná stromořadí a parky.</dd>
    <dt>Lokality pro náhradní výsadbu.</dt>
    <dd>V jednotlivých městských obvodech vytipujeme lokality pro náhradní výsadbu tak, aby mohla být nařízena vždy, i když ji nebude možné realizovat přímo v místě kácení.</dd>
</dl>

## Červeňák a příroda ve městě

<dl class="c-program-key-point-list">
    <dt>Červeňák.</dt>
    <dd>Usilujeme o získání bývalého vojenského prostoru na Chrudimce do majetku města, aby zde mohl vzniknout přírodě blízký park, který bude sloužit pro každodenní rekreaci i jako pěší a cyklistická spojnice mezi Pardubičkami a Višňovkou. Někteří naši kandidáti jsou členy <a href="http://www.ppcervenak.cz/" target="_blank" title="Iniciativa Přírodní park Červeňák">Iniciativy Přírodní park Červeňák.</a></dd>
    <dt>Zelený pás podél Labe.</dt>
    <dd>Zachováme zelený pás na pravém břehu Labe. Veškeré stavební zásahy budeme velmi pečlivě posuzovat a projednávat s místními. Aktualizujeme <a href="https://www.pardubice.eu/urad/radnice/uzemni-planovani/uzemni-studie-mesta-pardubice/uzemni-studie-pravy-breh-labe/" target="_blank">územní studii</a>.</dd>
    <dt>Náhrdelník Chrudimky.</dt>
    <dd>Oživíme projekt Náhrdelníku Chrudimky, který spočívá ve zřízení pěších a cyklistických cest podél břehů a drobných zastavení včetně přístupů k vodě. Tento projekt vznikl v roce 2013 za účasti veřejnosti. Budeme prosazovat pokračování těchto tras dále proti toku Chrudimky (výhledově až do Chrudimi).</dd>
</dl>
